**AutomaticExchangeofInformation**

Üdvözöljük a Digitális üzleti platformok számára előírt adatszolgáltatási kötelezettség (DAC7) publikus tárhelyén!

**1) A tárhely tartalma és célja**

A tárhely a Digitális üzleti platformok számára előírt adatszolgáltatási kötelezettség (DAC7) nyilvános specifikációját tartalmazza. A tárhely célja, hogy a NAV ezen webszolgáltatással kapcsolatos tervezett interfész verzió változásait az érintettek követhessék, illetve észrevételeikkel, javaslataikkal hozzájárulhassanak az interfész fejlesztéséhez.

A mindenkor aktuálisan érvényes hivatalos specifikációk a https://nav.gov.hu/vam/aeo oldalon érhetőek el. A GitHub-ra feltöltött specifikációkat nem lehet hivatalosan kiadott specifikációnak tekinteni.

Kérjük figyelembe venni, hogy bár a tárhely publikusan elérhető, a véleményezéshez és a fejlesztéshez hozzájáruláshoz GitHub userre van szükség. A felhasználó ingyenesen, pár perc alatt létrehozható.

**2) Hogyan tudok a projekttel kapcsolatban kérdezni, illetve a projekthez hozzájárulni??**

A tárhelyen a specifikációval kapcsolatos kérdés feltételére, valamint véleményezésére, javaslattételre van lehetőség. A projekthez bárki szabadon hozzájárulhat. Fejlesztési ötlet, javaslat hozzáadásával kizárólag szöveges megjegyzés (issue) formájában van lehetőség. A kód formában történő javaslat adását (pull request) jelenleg nem nyitjuk meg, ugyanakkor ezen a beállításon szükség esetén a jövőben változtathatunk. A hozzájáruláskor a hozzájáruló automatikusan elfogadja a projekt licensz (MIT) által meghatározott feltételeket.

Minden feladott issue-t megválaszolunk, de kérjük, hogy lehetőség szerint mindenki kerülje a duplikációkat. Minden issue nyilvános, a kérdést és a választ is mindenki láthatja. Amennyiben az issue javaslat és annak tartalmával egyetértünk, úgy a javaslatot befogadjuk és a projekt kanban táblájára is felkerül, mint feladat. A módosítást a későbbiekben új commit alatt hozzá fogjuk adni a projekthez.

Kérjük a tárgynak megfelelő sablon használatát az issue-k alatt kiválasztani, a következők alapján:

* kérdés esetén: Kérdés-válasz / Q&A issue
* javaslat esetén: Fejlesztési javaslat / Feature suggestion
* dokumentációs hiba jelzése esetén: Dokumentációs hiba / Documentation error

Kérjük a sablon tárgy mezőjében a címke utáni részt annak megfelelően kitölteni, amire az issue vonatkozik!

A GitHub-on közzétett kérdések, javaslatok kizárólag a specifikáció tartalmával, bevezetési lehetőségeivel kapcsolatban kerülnek megválaszolására. A felületnek nem célja egyéb műszaki, vagy általános adózási kérdések megvitatása. A NAV minden fejlesztési javaslatra nem feltétlenül ad választ, ugyanakkor figyelembe veszi azokat egy esetleges tovább fejlesztés során.

A fenti feltételeknek nem megfelelő issue-kat külön értesítés nélkül törölni fogjuk.

**3) Nyelvhasználat**

A tárhely és a specifikáció hivatalos nyelve a magyar. A projekthez történő hozzájárulás elsősorban magyar, emellett – különösen indokolt esetben - angol nyelven támogatott, az ettől eltérő nyelvű hozzájárulásokat el fogjuk utasítani.

**4) Moderálás**

A NAV fenntartja a jogot, hogy az általános etikettet vagy jó ízlést sértő hozzászólásokat, kommenteket a tárhelyről kérdés nélkül eltávolítsa.
